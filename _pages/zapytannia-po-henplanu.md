---
title: Зауваження та пропозиції до змін генерального плану м.Бровари
coverImage: "header.jpeg"
---

[Запитання до генплану м.Бровари - Google Maps](https://www.google.com/maps/d/viewer?mid=1P68nXbiq4jJwoPi2XvjFdzeysIo&usp=sharing)

1. Надані текстові та графічні матеріали не містять визначення термінів (етапності) як Генерального плану в цілому, так і реалізації проектів інженерної підготовки та захисту території, та водовідведення.

2. Генеральний план не містить резерву територій для житлової забудови.

3. Надати розрахунок проектного розподілу території одноквартирної забудови, що призвів до зменшення в абсолютних показниках на 10 га по відношенню до сучасного розподілу території одноквартирної забудови м.Бровари при різних показниках чисельності населення.

4. Генеральний план не визначає територію одноквартирної забудови для переселення в наслідок знесення житлового фонду, придатного для проживання в зв'язку з необхідністю розвитку транспортної інфраструктури, забезпечення вимог ДСН 173-96, п.5.10, – загалом орієнтовно для 400 будинків по вул. Проектна-1, Леніна, Пушкіна, 1-Травня, Щорса, Разіна Степана, Богунська, Київська, Грушевського, Черняховського, Димитрова, тощо.

5. Генеральний план не містить розрахунку та резерву території одноквартирної забудови для учасників АТО.

6. Протипожежні заходи не регламентують невідкладність побудови пожежних депо для обслуговування будинків підвищеної поверховості.

7. Генплан має застосовувати диференційовані розрахунки потреб в об"єктах соціально-побутового призначення та озелененні для різних мікрорайонів міста окремо.

8. До територіі І-го житлового району міста включено спірну ділянку колишньої спецтериторії, тому викликають сумніви доцільності зарахування до показників розвитку соціальної сфери лікарні та 8,3 га необхідних місту зелених насаджень.

9. Надати адресний опис територій наступних зелених зон: скверу 1.8 га І житлового району; 6,2 га скверів та бульварів ІІ житлового району; 6 га скверів та бульварів ІV житлового району; 9,8 га скверів та бульварів V житлового району; 9,7 га скверів V житлового району.

10. Розробити схеми озеленення дворових мікрорайонів на виконання ДСП-173-96.  
**_ДСП-173-96. 4.10._** _Дворові території мікрорайонів повинні бути озеленені відповідно до вимог державних стандартів, норм і правил, а також нормативно-правових актів у сфері містобудування, але не менше ніж площа смуги зелених насаджень шириною 5 м по периметру житлового будинку або відповідної площі озеленення на вільній від забудови території подвір'я, та забезпечувати різні види відпочинку та занять всіх груп населення, …._

11. Забезпечити збереження новим Генеральним планом 5,40 га зелених насаджень діючого генплану в якості лісо-паркової зони ІV житлового району по вул. Симоненка, Чорновола, в тому числі ділянки комунальної власності 1,9 га на розі вулиць Симоненка, Чорновола.  
**_ДБН 360-92, п.5.1_** _У міських і сільських поселеннях слід передбачати, як правило, безперервну систему озеленених територій та інших відкритих просторів, які у поєднанні із заміськими повинні формувати комплексну зелену зону._

## Контакти

Контактна особа, відповідальна за комунікацію та поширення інформації про роботу Штабу - Бажен Левковець, тел.: 063-535-12-10 